---
title: Korleis installerer eg Castopod?
---

import { Aside } from "@astrojs/starlight/components";

Det er meininga at Castopod skal vera lett å installera. Uansett om du bruker
eige eller delt vevhotell, kan du installera på dei fleste maskiner som har PHP
og MySQL.

<Aside>

Me har laga offisielle Docker-biletfiler for Castopod!

Viss du helst vil bruka Docker, kan du hoppa over dette og gå rett til
[docker-dokumentasjonen](./docker.md) for Castopod.

</Aside>

## Krav

- PHP v8.1 eller nyare
- MySQL versjon 5.7 eller nyare, eller MariaDB versjon 10.2 eller nyare
- Støtte for HTTPS
- Ei [ntp-synkronisert klokke](https://wiki.debian.org/NTP) for å stadfesta
  innkomande førespurnader frå allheimen

### PHP v8.1 eller nyare

Du treng PHP versjon 8.1 eller nyare, og mde desse tillegga:

- [intl](https://php.net/manual/en/intl.requirements.php)
- [libcurl](https://php.net/manual/en/curl.requirements.php)
- [mbstring](https://php.net/manual/en/mbstring.installation.php)
- [gd](https://www.php.net/manual/en/image.installation.php) med **JPEG**-,
  **PNG**- og **WEBP**-biblioteka.
- [exif](https://www.php.net/manual/en/exif.installation.php)

I tillegg må du passa på at desse utvidingane er skrudde på i PHP-installasjonen
din:

- json (vanlegvis aktivt - ikkje skru det av)
- xml (vanlegvis aktivt - ikkje skru det av)
- [mysqlnd](https://php.net/manual/en/mysqlnd.install.php)

### MySQL-kompatibel database

> Me tilrår [MariaDB](https://mariadb.org).

Du treng vertsnamnet til tenaren, databasenamnet, brukarnamnet og passordet til
databasen for å fullføra installeringa. Viss du ikkje har desse, må du kontakta
administratoren for tenarmaskina di.

#### Tilgangsrettar

Brukaren må minst ha desse tilgangsrettane på databasen for at Castopod skal
fungera: `CREATE`, `ALTER`, `DELETE`, `EXECUTE`, `INDEX`, `INSERT`, `SELECT`,
`UPDATE`, `REFERENCES`, `CREATE VIEW`.

### (Eventuelt) FFmpeg v4.1.8 eller nyare for filmklypp

Du treng [FFmpeg](https://www.ffmpeg.org/) versjon 4.1.8 viss du vil laga
filmklypp. Desse utvidingane må vera installerte:

- **FreeType 2**-biblioteket for
  [gd](https://www.php.net/manual/en/image.installation.php).

### (Eventuelt) Andre tilrådingar

- Redis for betre bufring.
- Innhaldsnettverk (CDN) for å bufra statiske filer og betra ytinga.
- Epostløysing for å nullstilla passord.

## Korleis du installerer

### Føresetnader

0. Få tak i ein vevtenar som fyller [krava](#requirements)
1. Lag ein MySQL-database for Castopod der brukaren har tilgangs- og
   endringsløyve (les meir om [MySQL-database](#mysql-compatible-database)).
2. Ta i bruk HTTPS på domenet ditt ved hjelp av eit _SSL-sertifikat_.
3. Last ned og pakk ut den nyaste [Castopod-pakka](https://castopod.org/) på
   vevtenaren din, om du ikkje allereie har gjort det.
   - ⚠️ Set dokumentrota til vevtenaren til undermappa `public/` i
     `castopod`-mappa.
4. Lag **cron-oppgåver** på vevtenaren din for ulike bakgrunnsprosessar (byt ut
   stiane så dei passar til oppsettet ditt):

   ```bash
      * * * * * /sti/til/php /sti/til/castopod/spark tasks:run >> /dev/null 2>&1
   ```

   **Hugs** - Viss du ikkje legg til denne cron-oppgåva, vil ikkje dei fylgjande
   Castopod-funksjonane verka:

   - Å importera ein podkast frå ei eksisterande RSS-kjelde
   - Å kringkasta sosiale aktivitetar til fylgjarane dine på allheimen
   - Å kringkasta episodane dine til opne nettverk med
     [WebSub](https://en.wikipedia.org/wiki/WebSub)
   - Å laga filmklypp -
     [krev FFmpeg](#optional-ffmpeg-v418-or-higher-for-video-clips)

### (Tilrådd) Autoinstallering

1. Køyr Castopod-installasjonen ved å gå til autoinstalleringssida
   (`https://domenet_ditt.no/cp-install`) i nettlesaren din.
2. Fylg framgangsmåten på skjermen.
3. Start å podkasta!

<Aside>

Installasjonsskriptet lagar ei`.env`-fil i rotmappa til pakka. Viss du ikkje kan
gå gjennom den rettleidde installeringa, kan du laga og redigera ei `.env`-fil
manuelt basert på `.env.example`-fila.

</Aside>

### Med kommandolina

1. Lag ei `.env`-fil i rotmappa til pakka, basert på `.env.example`-fila.
2. Gjer klar databasen ved hjelp av:

   ```sh
   php spark install:init-database
   ```

3. Lag superadmin-brukaren med:

   ```sh
   php spark install:create-superadmin
   ```

4. Gå til styringspanelet for å byrja med podkasting!

### Epost/SMTP-oppsett

Epostoppsett er naudsynt for at nokre av funksjonane skal verka skikkeleg (td.
epostar for å nullstilla passord, senda rettleiingar til abonnentar oa.)

Du kan skriva inn epostoppsettet for nettstaden din i `.env`-fila slik som
dette:

```ini
# […]

email.fromEmail="epostadressa_di"
email.SMTPHost="smtp-tenaren_din"
email.SMTPUser="smtp-brukaren_din"
email.SMTPPass="passordet_ditt"
```

#### Val for epostoppsett

| Variabelnamn     | Type                    | Standardval  |
| ---------------- | ----------------------- | ------------ |
| **`fromEmail`**  | streng                  | `udefinert`  |
| **`fromName`**   | streng                  | `"Castopod"` |
| **`SMTPHost`**   | streng                  | `udefinert`  |
| **`SMTPUser`**   | streng                  | `udefinert`  |
| **`SMTPPass`**   | streng                  | `udefinert`  |
| **`SMTPPort`**   | tal                     | `25`         |
| **`SMTPCrypto`** | [`"tls"` eller `"ssl"`] | `"tls"`      |

### Lagring av media

Mediefiler blir lagra i mappa `public/media` i filsystemet som standard. Viss du
må flytta mappa `media` til ein annan stad, kan du skriva det inn i `.env`-fila
som vist under:

```ini
# […]

media.root="media"
media.storage="/mnt/storage"
```

I dette dømet blir filene lagra i mappa /mnt/storage/media Pass på at du
oppdaterer vevtenaroppsettet med denne endringa.

### S3

Viss du helst vil lagra mediefilene dine på ei S3-kompatibel lagringseining, kan
du skriva det inn i `.env`-fila di:

```ini
# […]

media.fileManager="s3"
media.s3.endpoint="s3_verten_din"
media.s3.key="s3_nykjelen_din"
media.s3.secret="s3_løyndomen_din"
media.s3.region="s3_regionen_din"
```

#### Oppsettsval for S3

| Variabelnamn        | Type   | Standardval |
| ------------------- | ------ | ----------- |
| **`endpoint`**      | streng | `udefinert` |
| **`nykjel`**        | tekst  | `udefinert` |
| **`løyndom`**       | tekst  | `udefinert` |
| **`region`**        | tekst  | `udefinert` |
| **`bytte`**         | tekst  | `castopod`  |
| **`protokoll`**     | tal    | `udefinert` |
| **`stilendepunkt`** | boolsk | `usant`     |
| **`keyPrefix`**     | tekst  | `udefinert` |

## Pakker frå brukarsamfunnet

Viss du ikkje vil bry deg med å installera Castopod manuelt, kan du bruka ei av
pakkene som brukarsamfunnet har laga.

### Installer med Yunohost

[Yunohost](https://yunohost.org/) er ein Linux-distribusjon som er bygd på
Debian GNU/Linux og som inneheld frie og opne program. Yunohost tek seg av det
meste som har med oppsett av eigen vevtenar å gjera.

<div class="flex flex-wrap items-center gap-4">

<a
  href="https://install-app.yunohost.org/?app=castopod"
  target="_blank"
  rel="noopener noreferrer"
>
  <img
    src="https://install-app.yunohost.org/install-with-yunohost.svg"
    alt="Installer Castopod med Yunohost"
    class="align-middle"
  />
</a>

<a
  href="https://github.com/YunoHost-Apps/castopod_ynh"
  target="_blank"
  rel="noopener noreferrer"
  class="inline-flex items-center px-4 py-[.3rem] mx-auto font-semibold text-center text-black rounded-md gap-x-1 border-2 border-solid border-[#333] hover:no-underline hover:bg-gray-100"
>
  <svg
    xmlns="http://www.w3.org/2000/svg"
    viewBox="0 0 24 24"
    width="1em"
    height="1em"
    class="text-xl"
  >
    <path fill="none" d="M0 0h24v24H0z" />
    <path d="M12 2A10 10 0 0 0 2 12a10 10 0 0 0 6.84 9.49c.5.09.69-.21.69-.48l-.02-1.86c-2.51.46-3.16-.61-3.36-1.18-.11-.28-.6-1.17-1.02-1.4-.35-.2-.85-.66-.02-.67.79-.01 1.35.72 1.54 1.02.9 1.52 2.34 1.1 2.91.83a2.1 2.1 0 0 1 .64-1.34c-2.22-.25-4.55-1.11-4.55-4.94A3.9 3.9 0 0 1 6.68 8.8a3.6 3.6 0 0 1 .1-2.65s.83-.27 2.75 1.02a9.28 9.28 0 0 1 2.5-.34c.85 0 1.7.12 2.5.34 1.9-1.3 2.75-1.02 2.75-1.02.54 1.37.2 2.4.1 2.65.63.7 1.02 1.58 1.02 2.68 0 3.84-2.34 4.7-4.56 4.94.36.31.67.91.67 1.85l-.01 2.75c0 .26.19.58.69.48A10.02 10.02 0 0 0 22 12 10 10 0 0 0 12 2z" />
  </svg>
  Github-arkiv
</a>

</div>
